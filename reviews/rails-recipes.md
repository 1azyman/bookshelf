[Rails Recipes](http://pragprog.com/book/rr2/rails-recipes)
============================================================

@tomaj
------

Kniha obsahuje krátke kapitoly, kde každá kapitola predstavuje jeden recept/fintu/návod ako niečo v railsoch spraviť správne a dobre. Prečítal som všetky tipy(aj veci ktoré som vedel) aby som sa dozvedel čo najviac kedže v railoch robím len pár mesiacov.

Recepty sú rozdelené do skupín a postupne sa prechádza týmito témami:

1. Database Recipes
2. Controller Recipes
3. User Interface Recipes
4. Testing Recipes
5. Email Recipes
6. Big-Picture Recipes
7. Extending Rails

Ako je vidieť, celkovo štruktúra a náväznosť receptov ide postupne od modelov, controllerov až po testovanie a rozširovanie railsov.

Knihu by som odoporučil ľudom, ktorí v railsoch začínajú, ale majú už nejaké základne “kurzy” alebo iné skúsenosti s ruby a ruby on rails (Orientujú sa v problematike webov). Kniha im dá jasné návody ako konkrétne veci robiť správne.

Príklady receptov ktoré boli pre mňa zaujímavé:

- Create a Custom Form Builder (štýlovanie formov v aplikácií tak aby nebolo treba všade opakovať štýly)
- Use Active Record Outside of Rails
- Create Polymorphic Associations

Odporúčam pozrieť celý obsah, podľa ktorého zistíte veľmi rýchlo či je kniha pre Vás vhodná alebo už všetko viete :-) hlavne pre skillerov, beginerom odporúčam prejsť všetko: [http://pragprog.com/book/rr2/rails-recipes](http://pragprog.com/book/rr2/rails-recipes)

V niektorých receptoch sa používali externé gemy (napríklad pre renderovanie PDF). Osobne by som privítal keby existovala ďalšia časť “Gem recipes”, ktorá by sa zamerala na kvalitné gemy,c ktoré je vhodné použiť pri rôznych use casoch :-)

@guitarman
------

**TL;DR Kniha užitočných 70 návodov riešiacich reálne problémy skutočných aplikácii. Veľmi vhodné pre začínajúcich ako aj pokročilých RoR programátorov.**

Na úvod je potrebné povedať, že autor v knihe očakáva od čitateľa aspoň základné vedomosti o Ruby a Rails. Nie sú tu v podstate
vôbec vysvetlené základy Rails. Autor očakáva, že čitateľ vie ako fungujú napr. blocks v ruby a podobne. V prípade začínajúcich
RoR programátorov by som najprv zvolil niečo ako Beginning Rails/Ruby a podobne. Ak niekto základy Rails ovláda, smelo do tejto knihy.

Jednotlivé návody sú pomerne krátke (v priemere tak tri-štyri strany, zopár aj na jednu). Každý z nich začína stručným
opisom problému. Oceňujem, že autor na viacerých miestach naznačuje riešenie krátkym úryvkom kódu a potom vo viacerých krokoch
iteruje k riešeniu, pričom postupne vysvetluje, prečo tak postupovať. O návodoch sa dá povedať, že sú napísané veľmi zrozumiteľne.
Úryvky kódov su dobre vysvetlené a prehladné. Páčilo sa mi, že nejde o akademické ukážky, ani žiadne uletené teoretické príklady.
Všetko veci, s ktorými sa dá bežne stretnúť. Pri samotných návodoch som nemal pocit, že význam je ukrytý niekde medzi riadkami. Stručné a prehľadné.

Návody nie sú usporiadané podľa obtiažnosti, ale to ucelených tematických celkov. Ich náročnosť je rôznorodá. Jednotlivé témy sú:

1. Database Recipes
2. Controller Recipes
3. User Interface Recipes
4. Testing Recipes
5. Email Recipes
6. Big-Picture Recipes
7. Extending Rails

Takéto rozdelenie považujem za pomerne vhodné. Skusený programátor sa môže zamerať na oblasť, ktorá ho zaujíma. Ten, kto s
Rails začína, si asi aj tak prečíta všetko a v tom prípade je opäť vhodné mať príbuzné problémy pokope, aby z toho nebol nezmyselný guláš.
S viacerými z týchto návodov som sa už v praxi stretol, niektoré takéto postupy som už videl aj inde (niektoré som hneď identifikoval a
pamätal si napríklad z [Beginning Rails](http://www.apress.com/9781430224334), [Railscasts](http://railscasts.com/),
atď.). Pre mňa osobne to len potvrdzuje, že autor nie je jediný, kto by tak postupoval a nečítam tým pádom blbosti.

Kniha sa čítala pomerne ľahko, problémy sú v podstate lahko pamäteľné a zrozumiteľné, a tak ak človek na niektorí z nich
opäť v praxi narazí, vie kam sa môže obrátiť. Ak s Rails začínate, určite sa na túto knihu pozrite.