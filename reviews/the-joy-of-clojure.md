[Michal Fogus and Chris Houser: The Joy of Clojure - Second Edition] (http://www.manning.com/fogus2/)
=====================================================================================================

@janherich
----------

Knižka 'The Joy of Clojure - Second Edition' má pomerne náročne poslanie. Cieľom jej Autorov bolo na jednej strane v knihe zohladniť všetko nové,
čo sa v Clojure svete udialo od vydania prvej edície, zároveň však ma poslúžiť ako 'complete guide' pre niekoho, kto zatial o Clojure ani nezavadil.

Kedže sa Clojure už venujem pomerne dlho (začal som s Clojure pracovať keď bola aktuálna verzia 1.2, momentálne je už vonku release 1.6 beta), nebudem
môcť celkom objektívne posúdiť knihu z pohľadu úplného začiatočníka, ale posnažím sa v tejto oblasti prejaviť čo najviac empatie.

Začiatok knihy mi prišiel pomerne kostrbatý (na druhej strane treba pamätať, že som mal k dispozícii stále len working-draft), po celkom peknom a
rozumnom úvode sa autori trocha zamotaju pri vysvetľovaní podstaty LISPu, hlavne pri banalite ako je infix verzus prefix usporiadanie operátorov, podľa
mňa celkom zbytočne vybafnú na newbie čitateľa (lebo len pre neho je sekcia určená) funkcie, ktore konvertuju z infix do prefix notácie len preto aby
nakoniec ajtak napísali, že sa jedná o velmi zjednodušenú implementáciu, ktorá funguje len do 3 argumentov (s odkazom na github repo s full implementáciou).
Toto môže podľa mňa úplného začiatočníka pomerne zmiasť, vystrašiť a odradiť, je mi síce jasné čo tým chceli autori ukázať, ale možno sa to dalo spraviť
trocha viac newbie friendly, aj ked si najmä po svojej poslednej prednáške o Clojure pre začiatočníkov dobre uvedomujem, že to vôbec nie je jednoduché.

Našťastie po tomto drobnom zaváhaní som už žiadne vačšie kiksy neobjavil a knihu je naozaj radosť čítať, filozofia Clojure jazyka a pridružených knižníc
je vysvetlená dobre, jasne a v správnej miere prekladaná praktickými príkladmi. Zvlášť by som chcel vyzdvihnúť kapitolu 'Why Clojure isn't especially object-oriented',
to doporučujem prečítať každemu OO programátorovi, ktorý sa obáva čo by získal a stratil ak by začal používať Clojure.

Vďaka talentu autorov vysvetliť aj zložité koncepty sa v knihe nájdu hodnotné informácie aj pre skúsených Clojure programátorov. Konkrétne v mojom prípade
sa jednalo o vysvetlenie konceptu reducerov (reducers framework), ktorý mi predtým nebol úplne jasný, pričom po prečitaní kapitoly 'Parallelism' som bol
doslova osvietený a zistil som, že myšlienka vedúca ku konceptu reducerov je geniálna a zázračne jednoduchá zároveň.

Sumár: Kniha určite stojí za prečítanie, nenechajte sa odradiť miestami trocha nemastným-neslaným začiatkom, zvyšok stojí za to.

